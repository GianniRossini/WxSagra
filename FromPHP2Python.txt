Pensavo che sarebbe stato un lavoretto da niente, ma da PHP (con interfaccia grafica windows Winbinder) e Python (usando wx.python) 
il salto non è stato facile.
Perchè l'ho fatto?

L'applicazione per le sagre parte da lontano. L'utilizzo da più di 10 anni per le sagre della U.S.D. Cogornese .. 
e ora l'utilizzano molte altre sagre .. esempio i compagni di Spezia per la sagra del minestrone, per quella delle acciughe etc (tanto per citarne alcune ).

Il disegno iniziale non è mio, ne' sono in possesso dei sorgenti e degli ambienti per effettuare modifiche o update. 
La prima versione scontava i soliti errori dei figli di Bill Gates. 
La base dati si appoggiava ad un DB (access). 
Il disegno dell'output di stampa si appoggia su Cristal Report ... e per installarla su un'altro PC ci voleva un mago (!!!).

Sulla base delle mie esperienze (sistemista IBM dal 1970) ho maturato la mania della portabilità e del fatto che un'applicazione, se serve(!) 
deve sopravvivere nel tempo.
Perciò, alla larga da Bill Gates e dai suoi tools. 
Una sola concessione a Windows, ma solo dopo che se l'è fatto scrivere da altri (vedi la storia di Windos NT).

2006 - PHP e Winbinder
La base dati è un file di testo, così come il log che mutua il formato CSV per una facile importazione in ogni tipo di foglio di calcolo (compreso Excel).
Il linguaggio scelto è il PHP che, oltre a essere un quasi standard per l'ambiente WEB, 
grazie a WinBinder, permette la realizzazione di applicazioni finestrate in ambiente windows. 
Il piede pagina grafico, se proprio lo vogliamo( ma se non c'è è silenziosamente ignorato), è un oggetto BMP di dimensioni definite (piede.bmp) 
realizzabile con qualsiasi tool grafico.

E dal 2006 a oggi  la sopravvivenza negli anni dell'applicazione non ha più avuto problemi, 
nè ci sono stati rigetti nelll'installazione sui giocattoli che ogni due anni Bill Gates sforna per la disperazione degli sviluppatori seri.

Per chi volesse controllare e commentare anche in modo critico quanto ho affermato l'applicazione è assolutamente 
gratuita ed e' disponibile qui http://www.cogornese.it/svincoli/wbsagra.html.

2012-2013 anche per imparare Python 
Prima di partire con questo progetto non avevo nessuna conoscenza di Python e, venendo da anni di programmazione tradizionale, 
mi muovo con difficoltà nella programmazione object oriented per la quale anche il PHP non va a nozze.
Giusto comunque per incuriosirvi, visto che siete arrivati a leggere fino a qui ... se dovete fare un'applicazione WEB con utilizzo di DataBase 
o fare porting di applicazioni MSAccess date un'occhiata al sito http://qcu.be e al mio tutorial su quell'ambiente di sviluppo
( http://digidownload.libero.it/magiainformatica/doc_qcubed/qcubed-quick-start-guide_v210.pdf.)

Il risultato del porting in Python della Gestione Sagre che, ammetto, ha richiesto molto più tempo e immaginazione di quanto pensassi 
è qui assieme ad  un esempio del file portate, degli appunti di utilizzo e un esempio di piede.bmp  

Chiedo umilmente agli esperti e ai puristi comprensione per il modo infantile di utilizzo della potenza di Python, 
ma ho cercato di mantenere, convertendole. le strutture degli array PHP e la basi dati ( si fa per dire) originali e 
ove possibile tutto il coding originale (che funziona).

Ho messo il tutto anche su github - GianniRossini/WxSagra

For today  that's all, folks!
Gianni